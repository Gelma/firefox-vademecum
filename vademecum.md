**_Si consiglia di leggere prima il file README.md_**

# Scopri Firefox e Mozilla!

##### Una guida rapida a Firefox

Capitoli:

* Introduzione alla guida
* Mozilla, Firefox e Mozilla Italia
* Perché scegliere Firefox?
* Novità
* Estensioni
* Altri progetti Mozilla
* Contribuire

### Presentazione

Prima di tutto è doveroso spiegare cos'è _Firefox_. Ebbene, è un browser web **unico**: mette al primo posto gli utenti, ha il codice sorgente libero (quindi tutti possono analizzarlo e modificarlo), è disponibile su tutti i principali sistemi operativi, è personalizzabile, è versatile, è veloce e, molto importante, è **sicuro**.
**Mozilla Foundation** è l'organizzazione _senza scopi_ di lucro che, da oltre 15 anni, supporta Firefox ed altri numerosi progetti. Questa organizzazione ha più di 10.000 **volontari**, provenienti da ogni parte del _globo_.
La comunità che opera in Italia prende il nome di _Mozilla Italia_; si occupa di tradurre progetti e siti web, ma anche di realizzare e partecipare ad eventi, aiutare gli utenti, e molto altro.
Per queste ragioni chiunque è il benvenuto: **collaborare** è il fulcro di ogni comunità.
Trovi Mozilla Italia sia sul _forum_ sia sui canali _telegram_ (**@mozItaHub**).

### Perché scegliere Firefox?

Firefox è creato **dagli** utenti **per** gli utenti. Non è realizzato per guadagnare, Mozilla è una fondazione no profit, ma per **offrire** un'esperienza di navigazione **unica**.
Scegli il browser **libero**, **sicuro**, **affidabile** ed **indipendente**. Scegli Firefox!

##### Libertà e personalizzazione
Firefox è il browser davvero “personale”. È possibile aggiungere **nuove funzionalità**, grazie alle migliaia di estensioni disponibili e, in caso non dovessi trovarla, puoi svilupparla tu stesso. Si può personalizzare anche l'interfaccia grafica, grazie alla moltitudine di temi e, anche in questo caso, se non dovessi trovare qualcosa che ti piace, puoi crearne uno tutto tuo!

##### Sicurezza e privacy

La **sicurezza** sul web è fondamentale: Firefox integra moltissime funzioni in grado di migliorare la sicurezza della navigazione sul web come ad esempio la protezione anti-phishing, la gestione avanzata delle password, il controllo dei cookie e le impostazioni di sicurezza personalizzate. Il sistema di aggiornamento automatico consente di mantenere il browser sempre aggiornato all’ultima versione disponibile.

##### Velocità

Grazie alle numerosissime innovazioni introdotte nel progetto, chiunque lo utilizzi potrà apprezzare la **velocità** di visualizzazione, la rapidità di esecuzione di JavaScript e la perfetta resa del testo e delle immagini nelle pagine web. Provare per credere!

##### Supporto

Il concetto di “comunità” è alla base della filosofia di Mozilla. Centinaia di persone in tutto il mondo collaborano alla pubblicazione di articoli di **supporto** e offrono **assistenza** agli utenti nelle principali lingue mondiali. In Italia questo compito è affidato a Mozilla Italia che offre supporto attraverso il suo forum ufficiale.

### Novità

Ogni versione introduce nuove funzionalità al browser che semplificano l'uso di Firefox senza l’ausilio di componenti aggiuntivi.
Di seguito troverai le più importanti già presenti nell'ultima versione:

##### Firefox Developer e Firefox Nightly

Firefox Dev Edition è una versione basata sulla Beta, attiva in modo predefinito delle **opzioni dedicate agli sviluppatori**.
Firefox Nightly è una versione di sviluppo aggiornata giornalmente che permette di provare le ultime funzionalità. Utilizzata per **segnalare problemi** sia di traduzione sia di funzionalità.

##### Modalità lettura

La modalità lettura è una funzionalità di Firefox che permette di visualizzare, di una qualunque pagina che la supporti, **solo il testo e le immagini**, rimuovendo tutto il resto. È altamente **personalizzabile** e ricca di funzionalità come il "**Leggi ad alta voce**"!

##### Pulsante Dimentica

Se ci si dimentica di utilizzare la navigazione anonima su un computer condiviso con altre persone, nessun problema: è possibile utilizzare il pulsante dimentica per cancellare rapidamente i dati recenti (cronologia, moduli, cookie ecc) senza andare ad intaccare nessun’altra informazione.

##### Barra degli indirizzi intelligente

Dalla versione 57 di Firefox è possibile utilizzare dei caratteri specifici, direttamente dalla barra degli indirizzi, per interagire con la stessa filtrando i risultati. Scoprili tutti su http://mzl.la/1zazb0J.

##### Firefox Screenshot 
 
Firefox Screenshot è una nuova funzione che permette di catturare, scaricare, collezionare e condividere immagini ("screenshot") dei siti web. 
 
##### Pocket 
 
Pocket è un servizio integrato in Firefox che permette di salvare, in un unico posto, tutte le pagine che si vogliono, semplicemente con un clic, per poterle leggere, condividere o rimuovere successivamente.
 
### Estensioni
Il punto di forza di Firefox sono le estensioni. La libertà e la personalizzazione del browser sono le caratteristiche di Firefox, a dimostrazione del fatto che gli utenti sono di massima importanza per Mozilla. Firefox, inoltre, è il solo web browser che dispone di estensioni anche nella versione mobile. Qui di seguito alcune delle migliori estensioni disponibili:

##### Lightbeam
Lightbeam mostra tutti i siti con cui, direttamente o indirettamente, si interagisce sul Web. Durante la navigazione, traccia, attraverso un grafico e rivela la natura profonda del Web odierno, incluse alcune parti che spesso non sono chiare all’utente.

##### uBlock Origin
Una versione alleggerita di AdBlock, impedisce il caricamento delle pubblicità e velocizza la navigazione. Mostra le statistiche sia delle risorse bloccate sia delle pubblicità bloccate della pagina che si sta visitando.

##### Privacy Badger
Privacy Badger blocca i tentativi di tracciamento sul web, attraverso dei filtri specifici che riconoscono le pagine traccianti o malevole impedendone il loro caricamento, come i pulsanti di condivisione dei social network.

##### I Don't Care About Cookies
È possibile disattivare gli avvisi, obbligatori, sull'uso di cookie di terze parti imposto da una direttiva dell'UE.

##### HTTPS Everywhere
Alcuni siti non hanno il protocollo HTTPS attivato e la navigazione, pertanto, non è protetta. Questa estensione forzerà l'attivazione, rendendo la navigazione sicure e protetta.

##### History AutoDelete
Pulisci la cronologia di navigazione periodicamente secondo i tuoi gusti in maniera automatica e programmata.

### Altri progetti Mozilla

Numerosi sono i progetti portati avanti dalla Mozilla Foundation e tra quelli non elencati ci sono altri innumerevoli progetti, come, ad esempio MDN, Open Leadership e Internet Health Report. Tutti, comunque, si rivolgono a persone con differenti competenze e hanno tutti un fattore in comune: la visione del **web come risorsa aperta** a tutti. In dettaglio i progetti più considerevoli di Mozilla:

##### Firefox Focus

Firefox Focus è un nuovo progetto della Mozilla Foundation che porta la navigazione privata a un livello più alto, fornendo un browser dedicato alla privacy, attraverso un evoluto sistema di protezione antitracciamento e di blocco dei contenuti. Le avanzate funzionalità per la protezione della privacy sono sempre attive e la cronologia di navigazione, come anche i dati raccolti, vengono eliminati automaticamente al termine di ogni sessione di navigazione. Tutte queste caratteristiche avanzate sono disponibili in **solo 5 MB**, sia per Android sia per iOS.

##### WebVR
La realtà virtuale oggi permette di sperimentare nuove possibilità, anche unita alla realtà aumentata.
Queste tecnologie oggi richiedono costosi headset, dispositivi potenti e specifici. Tutto ciò si può risolvere grazie al web, **grazie a Firefox**, sia da mobile sia da desktop.
In Mozilla è stata creata una comunità che si occupa di promuovere e sperimentare ciò, con la libreria JavaScript A-Frame, specifica per la VR: http://mozvr.com

##### Test Pilot

Test Pilot è un progetto sviluppato da Mozilla e permette agli utenti di essere, in tutte le fasi di sviluppo, al centro del progetto Firefox, testando periodicamente delle estensioni sperimentali: si possono provare in anteprima delle possibili future funzionalità, prima che queste vengano integrate nel browser stesso e, quindi, disponibili per tutti. Dopo averlo installato è possibile scegliere ciò che si desidera provare, quindi collaborare rilasciando una **propria** opinione sull’esperienza d’uso personale. Vieni a scoprire le nuove funzionalità sperimentali su:https://testpilot.firefox.com/

### Vuoi contribuire?

Il tuo aiuto è fondamentale per mantenere il Web una risorsa libera, accessibile e pubblica. I nostri **volontari** quotidianamente lavorano affinché questo sia possibile. Non è necessario che tu abbia delle abilità specifiche. Tra di noi potrai confrontarti con grafici, ingegneri, informatici, linguisti, studenti e insegnanti. Il nostro fattore comune è la volontà e la consapevolezza che l’unione fa la forza.  
Saremo a tua disposizione e disponibili ad aiutarti lungo tutto questo tuo fantastico percorso all’interno della nostra community italiana. Per conoscere meglio tutto questo, apprendere nuove competenze e contribuire a migliorare il Web, visita [mozillaitalia.org](http://mozillaitalia.org)!
