<html>
    <head>
        <title>Volantino Vademecum (Fronte)</title>
        <meta http-equiv="content-type" content="text/html; charset=UTF-16" />
        <link rel="stylesheet" href="./stile.css" />
    </head>
    <body>
        <div id="body">
            <div id="titolo_principale">Scopri Firefox e Mozilla</div>
            <div id="descrizione_principale">
                Una guida rapida a Firefox
            </div>
            <div id="introduzione">
                <div id="titolo">
                    Introduzione
                </div>
                <div id="descrizione">
                    Lo scopo di questa breve guida è di accompagnarti alla scoperta del browser Firefox, un browser web diverso da tutti gli altri, che mette l'utente al primo posto. Devi sapere per prima cosa che Firefox è un software libero, ossia garantisce a tutti la libertà di utilizzare il programma, studiare come è fatto, modificarlo e poi condividerlo.
                    <br>
                    Mozilla Foundation è un'organizzazione senza scopo di lucro e lavora ogni giorno per migliorare Firefox, con l'aiuto di molti volontari da tutto il mondo. La community di Mozilla è globale e conta oltre 10.000 persone attive; non si tratta solo di programmatori o esperti di informatica, l'aiuto di ciascuno è indispensabile perché sono necessarie persone competenti in molti settori. Per questo motivo si dice che Firefox è fatto dagli utenti per gli utenti.
                    <br>
                    Nei prossimi capitoli vedremo di spiegarti perché usare Firefox, ti consiglieremo le migliori estensioni per personalizzare il tuo browser, scoprirai altri progetti sviluppati e mantenuti da Mozilla e infine parleremo della missione che portiamo avanti come comunità.
                </div>
            </div>
            <div id="mozilla_firefox_mozillaitalia">
                <div id="titolo">
                    Mozilla, Firefox e Mozilla Italia
                </div>
                <div id="descrizione">
                    Mozilla è il nome della community, il nome in codice in origine era "Mosaic Killer", poi diventato Mozilla per assonanza; la mascotte di Mozilla è un tirannosaurus rex di colore rosso, rawr!
                    <br>
                    Il più famoso progetto della comunità è il browser Firefox, che ha come mascotte un panda rosso. I suoi punti di forza sono la facilità d’uso, la personalizzazione, la sicurezza, la velocità e il supporto garantito a tutti. Firefox è un software multipiattaforma in grado di funzionare sui sistemi operativi più diffusi (Windows, Linux, Mac OS X, Android e iOS): se per lavoro, per studio o per svago si ha la necessità di dover utilizzare diverse piattaforme, si avrà la stessa interfaccia da computer mentre, da mobile, l'esperienza sarà uniforme al sistema in uso. In entrambi i casi le funzionalità sono le medesime.
                    <br>
                    Mozilla Italia, invece, è la comunità italiana che si occupa di tradurre i progetti e le pagine web di Mozilla, fornire supporto e assistenza a tutti gli utenti ed è presente anche in altre attività, come gli eventi. Il punto d'incontro principale è il forum di Mozilla Italia (che conta mediamente dieci nuovi iscritti e cento messaggi scritti ogni giorno) e i nuovi canali Telegram, accessibili da @mozItaHub
                </div>
            </div>

            <div id="perche_scegliere_firefox">
                <div id="sub_titolo">
                    Perché scegliere Firefox?
                </div>
                <div id="sub_descrizione">
                    Firefox è creato dagli utenti per gli utenti. Non è realizzato per guadagnare, Mozilla è una fondazione no profit, ma per offrire un'esperienza di navigazione unica. Scegli il browser libero, sicuro, affidabile ed indipendente.
                    <br>
                    <font id="scegli_firefox">Scegli Firefox!</font>
                </div>
                <div id="sez1">
                    <div id="titolo">
                        Libertà e personalizzazione
                    </div>
                    <div id="descrizione">
                        Firefox è il browser davvero “personale”. È possibile aggiungere nuove funzionalità, grazie alle migliaia di estensioni disponibili e, in caso non dovessi trovarla, puoi svilupparla tu stesso. Si può personalizzare anche l'interfaccia grafica, grazie alla moltitudine di temi e, anche in questo caso, se non dovessi trovare qualcosa che ti piace, puoi crearne uno tutto tuo!
                    </div>
                </div>
                <div id="sez2">
                    <div id="titolo">
                        Sicurezza e privacy
                    </div>
                    <div id="descrizione">
                        La sicurezza sul web è fondamentale: Firefox integra moltissime funzioni in grado di migliorare la sicurezza della navigazione sul web come ad esempio la protezione anti-phishing, la gestione avanzata delle password, il controllo dei cookie e le impostazioni di sicurezza personalizzate. Il sistema di aggiornamento automatico consente di mantenere il browser sempre aggiornato all’ultima versione disponibile.
                    </div>
                </div>
                <div id="sez3">
                    <div id="titolo">
                        Velocità
                    </div>
                    <div id="descrizione">
                        Grazie alle numerosissime innovazioni introdotte nel progetto, chiunque lo utilizzi potrà apprezzare la velocità di visualizzazione, la rapidità di esecuzione di JavaScript e la perfetta resa del testo e delle immagini nelle pagine web. Provare per credere!
                    </div>
                </div>
                <div id="sez4">
                    <div id="titolo">
                        Supporto
                    </div>
                    <div id="descrizione">
                        Il concetto di “comunità” è alla base della filosofia di Mozilla. Centinaia di persone in tutto il mondo collaborano alla pubblicazione di articoli di supporto e offrono assistenza agli utenti nelle principali lingue mondiali. In Italia questo compito è affidato a Mozilla Italia che offre supporto attraverso il suo forum ufficiale.
                    </div>
                </div>
            </div>
        </div>
    </body>
</html>